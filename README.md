# LA9IHA piBug
<a href="https://github.com/LA9IHA/piBug/blob/main/READMEen.md"><img height= "25" src="https://raw.githubusercontent.com/LA9IHA/piBug/main/bullen/assets/UK.jpg"> English here!</a>

<img height="300" src="https://raw.githubusercontent.com/LA9IHA/piBug/main/bullen/assets/piBug.jpg">

Velkommen til piBug. Her er en platform for eksperimentering av radioamatører som ønsker å lære seg litt programmering i Raspberry Pi Pico. Dette er en liten mikroprosessor med mye kraft som kan programmeres i Python eller C. Vi lager en kontrollelektronikk for en elbug, altså en morsenøkkel med to kontakter, en for streker og en for prikker.

La oss legge til rette for å ta den helt ut med alle finnesser og funksjoner vi greier å hive på den. Hva med å gjøre den programmerbar, hva med andre funksjoner enn ren kommunikasjon. Vi kan jo sette på kaffetrakteren med litt fin morse. Kunnskapen du bygger opp her gjør det mulig å ta den vider hvor langt du orker.

Når det blir helt absurd er det bare ett steg igjen til det geniale!

Det er forresten en på Youtube som har nerdet kraftig på slike nøkler så har du syv minutter å ofre, <a href="https://www.youtube.com/watch?v=uPheyoHmuDA" target="_blank">Versågod</a>

## Om eksperimentet
Dette handler ikke om å ta frem et ferdig produkt men heller å lære om hvordan man lager noe. Derfor presenterer jeg flere versjoner av bug'en. Etter å ha lest og studert artiklene, forsøkt seg selg litt og sett på eksempelkodene så vil du selv kunne lage egne programmer for miklrokontrollere.

Jeg fåper dere vil finne det interessant og dele deres egne prosjekter med oss andre etter hvert.

### Til artikkelen

<a href="https://github.com/LA9IHA/piBug/tree/main/bullen">Gå til Artikkelserien i Amatørradio</a> - og lykke til på reisen!
